---
description: 
title: ปิยยุทธ จิตต์จำนงค์ (อุ้ย)
---

<p align="center"> 
<img src="images/me_300x300.png">
</p>
<br>


"คุณพ่อลูกอ่อน" ข้าราชการกระทรวงเกษตรและสหกรณ์ นักวิชาการ และนักวิจัย 
จบการศึกษาปริญญาตรีด้านเศรษฐศาสตร์จากมหาวิทยาลัยธรรมศาสตร์ 
และปริญญาโทด้านเศรฐศาสตร์เกษตร อาหาร และทรัพยากรธรรมชาติ 
จากมหาวิทยาัลมิชิแกนสเตท ปัจจุบันทำงานที่ส่วนวิทยาศาสตร์ข้อมูลและปัญญาประดิษฐ์ 
[ศูนย์ข้อมูลเกษตรแห่งชาติ (NABC)](https://nabc.go.th) สำนักงานเศรษฐกิจการเกษตร
<br>
<br>

**เศรษฐศาสตร์** เป็นวิชาที่มีเสน่ห์สำหรับผมมาก ๆ เพราะเป็นวิชาที่พยายามเข้าใจคน ด้วยมุมมองที่น่าสนใจ
เศรษฐศาสตร์มองว่าคนว่าเห็นแก่ตัว ตัดสินเพื่อให้ตัวเองได้ประโยชน์ หรือความพึงพอใจสูงสุด ภายใต้ข้อจำกัด
และกฎ กติกา ที่เขาเผชิญอยู่ 

>สิ่งที่มหัศจรรย์ คือ เราสามารถ **"ออกแบบ"** กฎ กติกา ที่ทำให้คนที่เห็นแก่ตัว ตัดสินใจทำในสิ่งสังคมต้องการได้

ศาสตราจารย์ Alvin E. Roth แห่งมหาวิทยาลัยสแตนฟอร์ด (รางวัลโนเบล เมื่อปี 2012) 
ได้เขียนบทความที่ใช้ชื่อว่า [Economist as Engineer](https://web.stanford.edu/~alroth/papers/engineer.pdf)
หรือแปลเป็นไทยว่า **เศรษฐกร คือ วิศวกร** (ทางด้านสังคม) หากสนใจ แนะนำให้ดูการพูดของ 
อ.พัชรสุทธิ์ สุจริตตานนท์ [ได้ที่นี่](https://www.youtube.com/watch?v=ZxObGtaAK2c)

<br>
ผมมีความสนใจด้านการประยุกต์ใช้แนวคิดทางเศรษฐศาสตร์ กับ การแก้ไขปัญหาที่เกี่ยวข้องกับธรรมชาติ 
ประเด็นที่น่าสนใจ คือ การตัดสินใจของมนุษย์ส่งผลกระทบต่อระบบนิเวศน์ของธรรมชาติ 
ในขณะเดียวกันสภาวะทางธรรมชาติ ก็ส่งผลต่อการตัดสินใจของเรา เช่น 
ปัญหา PM2.5 ปัญหาโรคระบาด การพิจารณาแก้ไขปัญหาด้วยวิทยาศาสตร์โดยไม่คำนึงถึงการตัดสินใจของคน
ทำให้เราไม่สามารถแก้ปัญหาได้อย่างมีประสิทธิภาพ และยั่งยืน

<br>
เป็นที่น่าสนใจว่าโจทย์ของการแก้ไขปัญหา
ดังกล่าวมีลักษณะมีความซับซ้อน มีพลวัตร การตอบสนองระหว่างการตัดสินใจ
ของเรากับสภาพแวดล้อม ปัจจัยหลายอย่างที่เราไม่รู้หรือมองไม่เห็น ปัญหาในลักษณะนี้ มีความคล้ายกับ 
**Reinforcement Learning** ในศาสตร์ของ **Artificial Intelligence (AI)** 
ซึ่งประยุกต์ใช้กับหุ่นยนต์ เช่น รถยนต์ที่ขับเคลื่อนอัตนโมมัติ เลยทำให้สนใจเรื่อง **AI/ Machine Learning/ Data Science**
และทำให้ผมได้มีโอกาสรู้จักกับภาษาโปรแกรมมิ่ง `python` และ `R` 

<br>
ผมเลยทำบล็อกนี้ขึ้นมาเพื่อโพสต์บทความเกี่ยวกับการใช้โปรแกรมทั้งสอง ในการวิเคราะห์ข้อมูล 
Data Visualization และอื่นๆ ความตั้งใจส่วนหนึ่ง คือ ทำบันทึกเก็บเอาไว้สำหรับตัวเอง อีกส่วนหนึ่ง 
คือ เผยแพร่ให้ผู้ที่สนใจในการเขียนโปรแกรม โดยหลักๆ ผมจะใช้ `R` ในการจัดการข้อมูล ทำกราฟ 
และวิเคราะห์ด้วยแบบจำลองทางเศรษฐมิติ รวมถึงทำ dashboard และ **website นี้ด้วย**
ส่วน `python` ผมใช้ในการวิเคราะห์ทาง Machine Learning

<br>
เวลาว่างผมชอบดูกีฬา (ฟุตบอล อเมริกันฟุตบอล บาสเก็ตบอล) ซีรีส์ หนัง ใครสนใจเหมือนกันทักกันมาได้ครับ