---
description:
title: ปิยยุทธ จิตต์จำนงค์ (อุ้ย)
---

<p align="center"> 
<img src="images/me_300x300.png">
</p>

<br>

"คุณพ่อลูกหนึ่ง" ข้าราชการกระทรวงเกษตรและสหกรณ์ และนักวิจัย 
จบการศึกษาปริญญาตรีด้านเศรษฐศาสตร์จากมหาวิทยาลัยธรรมศาสตร์ 
และปริญญาโทด้านเศรฐศาสตร์เกษตร อาหาร และทรัพยากรธรรมชาติ 
จากมหาวิทยาัลมิชิแกนสเตท ปัจจุบันทำงานที่ส่วนวิทยาศาสตร์ข้อมูลและปัญญาประดิษฐ์ 
[ศูนย์ข้อมูลเกษตรแห่งชาติ (NABC)](https://nabc.go.th) สำนักงานเศรษฐกิจการเกษตร  
<br>

ผมสนใจอยู่ 4 เรื่อง คือ เศรษฐศาสตร์ | การเรียนรู้ของเครื่อง | การนำเสนอข้อมูลด้วยภาพ | การเขียนโปรแกรม  
<br>

สำหรับ **เศรษฐศาสตร์** เป็นวิชาที่มีเสน่ห์สำหรับผมมาก ๆ เพราะเป็นวิชาที่พยายามเข้าใจคน ด้วยมุมมองที่น่าสนใจ
เศรษฐศาสตร์มองว่าคนว่าเห็นแก่ตัว ตัดสินเพื่อให้ตัวเองได้ประโยชน์หรือความพึงพอใจสูงสุด ภายใต้ข้อจำกัด
และกฎ กติกา ที่เขาเผชิญอยู่ 

>สิ่งที่มหัศจรรย์ คือ เราสามารถ **"ออกแบบ"** กฎ กติกา ที่ทำให้คนที่เห็นแก่ตัว ตัดสินใจทำในสิ่งสังคมต้องการได้

ศาสตราจารย์ Alvin E. Roth แห่งมหาวิทยาลัยสแตนฟอร์ด (รางวัลโนเบล เมื่อปี 2012) 
ได้เขียนบทความที่ใช้ชื่อว่า [Economist as Engineer](https://web.stanford.edu/~alroth/papers/engineer.pdf)
หรือแปลเป็นไทยว่า **เศรษฐกร คือ วิศวกร** (ทางด้านสังคม) ซึ่งเป็นการเปรียบเทียบว่า นักเศรษฐศาตตร์
ทำหน้าที่ออกแบบกลไกตลาดหรือกลไกอื่นของสังคม เพื่อให้เกิดผลลัพธ์ตามที่สังคมต้องการ เหมือนวิศวกรที่ประดิษฐสิ่งก่อสร้างต่าง ๆ
แนะนำให้ดู talk ของ อ.พัชรสุทธิ์ สุจริตตานนท์ [ได้ที่นี่](https://www.youtube.com/watch?v=ZxObGtaAK2c)
เศรษฐศาสตร์สามารถประยุกต์ได้หลากหลายไม่ได้จำกัดอยู่เฉพาะด้านเศรษฐกิจและการเงินเท่านั้น 
เช่น ความยากจน สิ่งแวดล้อม ทรัพยากรธรรมชาติ โรคระบาด ด้วย  
<br>

ปัจจุบันเราอยู่ในโลกที่มีความซับซ้อนและไม่แน่นอนมากขึ้นทุกวัน สภาวะการณ์แบบนี้ถูกเรียกว่า VUCA 
(Volatility Uncertainty Complexity A) ซึ่งจะกลายเป็น New Normal ทำให้
**การตัดสินใจโดยข้อมูล** เป็นสิ่งที่จำเป็นมาก และศาตร์ที่ได้รับความสนใจในช่วงเวลานี้ คือ 
**การเรียนรู้ของเครื่อง** (Machine Learning) เราสามารถให้คอมพิวเคอร์ประมวลผลข้อมูลที่มีมากมายในปัจจุบัน 
ช่วยให้เราเข้าใจสถานการ์ปัจจุบันว่าเป็นอย่างไร อะไรเป็นสาเหตุของสิ่งที่เราพบ 
อะไรจะเกิดขึ้นต่อไปในอนาคต แล้วเราควรจะทำอะไร  
<br>

ในโลกที่เต็มไปด้วยข้อมูล ทักษะหนึ่งที่จำเป็นมากๆ คือ **การนำเสนอข้อมูลด้วยภาพ** หรือ Data Visualization 
การนำเสนอข้อมูลด้วยภาพ เช่น พลอตกราฟ นั้นไม่ยาก แต่จะทำให้ดีนั้นก็ไม่ง้ายเช่นกัน   
<br>

สุดท้าย **การเขียนโปรแกรม** หรือ การเขียนโคด กลายเป็นอีกทักษะหนึ่งที่สำคัญในอนาคต 
จำได้ว่าตอนเด็ก ๆ ได้เรียน `html` แต่ก็ไม่ได้ทำต่อ จนได้มีโอกาสใช้โปรแกรม `stata` 
ในการวิเคราะห์แบบจำลองเศรษฐมิติ ต่อมาก็เริ่มรู้จักโปรแกรม/ภาษา มากขึ้น 
ตัวอย่างเช่น `Mathematica` `R` และ `python` ผมว่าการเรียนแบบได้ลงมือทำเป็นผลงานจะทำ
เรามีแรงจูงใจในการฝึกให้สำเร็จและสนุกกับมัน  
<br>

การเขียนโปรแกรม อาจฟังดูยาก แต่ผมเชื่อว่าทุกคนสามารถทำมันได้ ถ้ามีความมุ่งมั่นและได้รับการแนะนำ
ที่เหมาะสม ผมเลยทำบล็อกนี้ขึ้นเพื่อให้เป็นเพื่อนให้กับคนที่สนใจเรียนรู้การเขียนโปรแกรมเหมือนกัน
ผมตั้งใจจะโพสต์บทความเกี่ยวกับการใช้โปรแกรม `R` และ `python` โดยหลักๆ ผมจะใช้ `R` 
ในการจัดการข้อมูล ทำกราฟ และวิเคราะห์ด้วยแบบจำลองทางเศรษฐมิติ 
รวมถึงทำ dashboard และ **website นี้ด้วย**
ส่วน `python` ผมใช้ในการวิเคราะห์ทาง Machine Learning
<br>

เวลาว่างผมชอบดูกีฬา (ฟุตบอล อเมริกันฟุตบอล บาสเก็ตบอล) ซีรีส์ หนัง ใครสนใจเหมือนกันทักกันมาได้ครับ
